# Kopie zapasowe, czyli Backupy

Nie raz zdarza się, że pliki serwera ulegną uszkodzeniu, zostaną przypadkowo usunięte, wessane do czarnej dziury przez grieferów lub zjedzone przez psa\* (razem z pracą domową). Z pomocą przychodzą wtedy **kopie zapasowe**.

Nie zrobimy za Ciebie kopii ważnych plików na Twoim komputerze (a warto!), ale wyręczymy Cię w kwestii Twojego serwera Minecraft na Craftserve.


## Gdzie znajdę moje kopie zapasowe?
W panelu Twojego serwera, na pasku po lewej stronie, znajdziesz zakładkę **"Kopie zapasowe"**.
![1](/img/backupy/1.png)

Po otwarciu tej zakładki, ujrzysz listę swoich backupów.
![2](/img/backupy/2.png)

## Jak zrobić kopię zapasową?
Backupy tworzą się automatycznie co jakiś czas oraz w określonych przypadkach, na przykład przed wykonaniem formatowania serwera, przywróceniem innej kopii, migracji na inną maszynę, i nie tylko.

Możesz jednak wykonać kopię manualnie kiedy tylko zechcesz. W tym celu, przejdź do zakładki **Kopie zapasowe** (patrz [sekcja wyżej](#gdzie-znajdę-moje-kopie-zapasowe)), a następnie wybierz przycisk **Utwórz kopię zapasową**.

## Jak przywrócić serwer do wcześniejszego stanu?

1. Przejdź do zakładki **Kopie zapasowe**.
2. Ustal z jakiej daty i godziny potrzebujesz backupu. Kiedy doszło do griefu na serwerze? Kiedy zostały uszkodzone pliki? Spójrz na listę dostępnych kopii i wybierz tę, która Ci odpowiada. Jeśli nie wiesz, możesz spróbować kilka. Wtedy przywracaj po 1 kopii, sprawdzaj czy to ta właściwa, a jeśli nie, powtórz to z następną.
3. Gdy już wiesz, którą kopię przywrócić, po prostu kliknij przycisk **Przywróć** po prawej stronie. Zostanie wykonana automatyczna kopia przed przywróceniem, a następnie wgrany zostanie wybrany backup.
![3](/img/backupy/3.png)

## Jak mogę pobrać pliki serwera na swój komputer?

1. Przejdź do zakładki **Kopie zapasowe**.
2. Ustal z jakiej daty i godziny chcesz pobrać pliki. Spójrz na listę dostępnych kopii i wybierz tę, która Ci odpowiada.
3. Kliknij przycisk **Pobierz** obok wybranej kopii.
![4](/img/backupy/4.png)



** **
*Nie odpowiadamy za szkody wyrządzone przez psa. 